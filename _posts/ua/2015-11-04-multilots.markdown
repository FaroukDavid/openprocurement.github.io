---
layout: default
title:  "Багатолотові закупівлі"
menu_title: "Багатолотові закупівлі"
lang: ua
categories: ua
exclude_from_nav: 'yes'
---

##Мета

* Надати Замовнику зручну можливість розділяти процедуру закупівлі на частини, збільшуючи конкуренцію завдяки залученню малого і середнього бізнесу.
* Не збільшувати Замовнику кількість бюрократичних процедур, які супроводжують відкриті торги (окремі рішення ККТ, громіздкі протоколи засідань ККТ, тощо).
* Зменшити кількість завантажень учасниками документів, що підтверджують відповідність кваліфікаційним критеріям.
* Спростити управління запитаннями і відповідями, які стосуються всієї процедури, а не окремого лоту.
* Зменшити вірогідність змов учасників, які розігрують лоти між собою без реальної конкуренції по ціні. Спростити виявлення таких змов.


##Нормативна база

* [Законопроект “Про публічні закупівлі”](https://docs.google.com/document/d/1lBK5Y5bYPm2OmFhlfE3OuTX6H6KAfRj9fzEkNkzy8-8)
* [Наказ МЕРТ №921  “Про затвердження Порядку визначення предмета закупівлі”](http://zakon2.rada.gov.ua/laws/show/z0623-10)

##Стислий огляд процесу:

Замовник оголошує процедуру, розділену на лоти. Учасник подає кваліфікаційні документи один раз на всю процедуру. Якщо окремі лоти вимагають окремих документів, учасник завантажує окремо кваліфікаційні документи на процедуру і окремо на лоти. Аукціон проводиться не по процедурі в цілому, а по кожному лоту окремо. Для зменшення ризику цінових змов, результати всіх аукціонів відкриваються одночасно після повного завершення аукціонів по всій процедурі.

Структура документів побудована таким чином:

![Структура документів багатолотової закупівлі](/images/multilots/ua_multilots.png)

##Детальний огляд процесу:

###Оголошення процедури

Замовник оголошує процедуру, визначаючи наступні елементи на рівні номенклатури (item):

* Код ДК
* Код CPV
* Опис предмету закупівлі
* Кваліфікаційні вимоги та вимоги до предмету закупівлі
* Планова сума закупівлі
* Кількість закупівлі
* Одиниці виміру
* Ключові дати процедури

Після цього, замовник розділяє процедуру на лоти. Для лоту Замовник визначає наступні поля:

* Опис лоту
* Очікувана вартість

Перевірки:

* перші п'ять символів коду класифікатора ДК мають співпадати з кодом ДК всієї процедури.
* перші три символи коду класифікатора CPV мають співпадати з кодом CPV всієї процедури

Очікувана вартість процедури обчислюється як сума очікуваної вартості всіх лотів.

###Подання пропозицій

Учасник завантажує документи, що підтверджують кваліфікацію та відповідність предмету закупівлі, один раз для всієї прооцедури. Якщо окремі лоти вимагають окремих документів, учасник завантажує окремо кваліфікаційні документи на процедуру і окремо на лоти. 

###Аукціон

Тендер переходить в статус “Аукціон” в момент початку аукціону хоча б по одному лоту. Аукціон відбувається по кожному лоту окремо. Дані про учасників і подані пропозиції публікуються лише після завершення всіх аукціонів закупівлі. 

###Кваліфікація

Тендер переходить в стан “Кваліфікація” після завершення останнього аукціону тендеру.

Кваліфікація відбувається за стандартною процедурою, по кожному окремому лоту.

##Вимоги до Майданчика:

* Можливість Замовника вибрати багатолотову процедуру і створити необмежену кількість лотів.
* Можливість Замовника змінювати структуру лотів, додавати нові і видаляти існуючі - до завершення періоду уточнень.
* Можливість Замовника визначити кваліфікаційні вимоги в цілому по процедурі (загальні) і по кожному лоту окремо (специфічні для лота).
* Можливість Постачальника подати документи (вкладені файли) на всю процедуру в цілому і по кожному лоту окремо, у відповідності до вимог Замовника.
* Автоматична перевірка однорідності предмету закупівлі по всіх лотах і всіх номенклатурах тендеру. 
* Можливість задати запитання в цілому по процедурі або по окремих лотах.
* Адаптація до всіх змін АРІ, визначених у вимогах до ЦБД.


##Вимоги до аукціону

* Переналаштування аукціонів (формування посилання на сторінку аукціона, модуль планування аукціонів) із об’єкту Тендер на об’єкт Лот.
* Модифікація планувальника аукціонів для врахування лотів.
* Зберігання результатів аукціонів у БД аукціону без публікації до завершення останнього лоту аукціону. 
* Зберігання результатів аукціонів у БД аукціону у файлі audit.yml без публікації до завершення останнього лоту аукціону.
* Зміна екранних форм сторінки аукціонів.

##Вимоги (зміни) до ЦБД

* Додатковий об’єкт (лот).
* API (POST), який дозволяє записати та змінити тендер в ЦБД.
* Валідація даних з урахуванням багатолотовості.
* API (GET), який повертає перелік тендерів з лотами.
* Зміна залежності номенклатури (item) з тендеру на лот.
* API (POST, PATCH), який дозволяє подати пропозицію із розіділенням елементів даних і документів (attachment) на такі, які стосуються всіх лотів процедури і такі, які стосуються окремого лоту.
* Переналаштування об’єкту Award з тендеру на лот.
* Зміна послідовності визначення переможця з тендеру на лоти.
* API (POST, PATCH) Переналаштування контрактів таким чином, щоб можна було на кожен лот завантажувати окремий договір, або один договір на декілька лотів.
* Зміна прив’язки документів (attachment) з тендеру на лот.
* API (POST, PATCH) Переробка запитань таким чином, щоб можна було запитання задавати як по тендеру в цілому, так і по індивідуальному лоту.
* Розрахункові поля (наприклад, обрахунок очікуваної вартості тендеру як сума вартостей всіх лотів).
* Модифікація точки доступу між аукціоном і ЦБД, включаючи синхронізацію даних.
* Зберігання результатів аукціонів у ЦБД без публікації до завершення останнього лоту аукціону. 
* Переведення тендеру у стан “Кваліфікація” тільки після завершення аукціонів по всіх лотах.
* Переведення тендеру у стан “Завершено” тільки після завершення процедури закупівлі по всіх лотах.
* Автоматична перевірка однорідності предмету закупівлі по всіх лотах і всіх номенклатурах тендеру.
* Інтеграція з якісними показниками, які можуть відрізнятись від лоту до лоту.
* Сумісність з безлотовими процедурами (для Майданчиків, які не підтримують багатолотові закупівлі):
   * автоматична генерація лоту для безлотових тендерів (для майданчиків, які не підтримують ці процедури);
   * можливість ручного запису значень полів, які для багатолотових процедур обраховуються автоматично.


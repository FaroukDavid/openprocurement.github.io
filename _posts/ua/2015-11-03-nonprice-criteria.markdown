---
layout: default
title:  "Нецінові показники"
menu_title: "Нецінові показники"
lang: ua
categories: ua
exclude_from_nav: 'yes'
---

##Мета

Надати можливість визначати переможця закупівлі за принципом найбільш економічно вигідної пропозиції, тобто, не лише за ціною, але й за додатковими неціновими критеріями

##Нормативна база

[Законопроект “Про публічні закупівлі”](https://docs.google.com/document/d/1lBK5Y5bYPm2OmFhlfE3OuTX6H6KAfRj9fzEkNkzy8-8)

##Терміни

**Коефіціент корекції** -- коефіціент, який усереднює якісні показники пропозицій різних постачальників, за яким розраховується Приведена ціна.

**Приведена ціна** -- розрахований еквівалент ваг. 

**Ціна пропозиції** -- ціна, запропонована постачальником. За цією ціною має бути підписана угода з переможцем процедури.

##Стислий огляд процесу

В момент створення оголошення про закупівлю, замовник визначає один чи декілька нецінових критеріїв, яким визначає загальну вагу і логіку оцінки. Загальна вага всіх нецінових критеріїв однієї пропозиції не може перевищувати 30%. 

Учасник, в момент подання пропозиції, реєструє нецінові показники своєї пропозиції, за якими автоматично розраховується “коефіціент корекції” пропозиції. За цим коефіціентом визначається т.з. “приведена ціна” (термін з Закону).

Учасники приймають участь в понижуючому аукціоні за “приведеною ціною”. Аукціон визначає переможця процедури. Замовник підписує з переможцем угоду на суму приведеної ціни, помноженої на “коефіціент корекції”.

##Детальний огляд процесу

###Оголошення закупівлі Замовником

У інтерфейсі майданчика при створюванні закупівлі, додатково до стандартних полів, Замовник визначає один або декілька нецінових критеріїв:

* кількість показників - необмежено;
* мінімальне та максимальне значення показника.

Загальна вага таких критеріїв не повинна перевищувати 30% (норма Закону). 

Для кожного критерію Замовник визначає окремі значення (якщо список таких показників фіксований) або діапазони значень, кожен з яких отримує свою індивідуальну вагу.

Кожен з критеріїв може стосуватися чи цінової пропозиції учасника в цілому, чи конкретного предмета закупівлі.

Форма створення показника може виглядати так:

![Форма створення закупівлі з неціновими параметрами](/images/nonprcri/ua_nonprice_criteria_tender.png)

Нецінові критерії, їх можливі значення і вага відображаються в оголошенні закупівлі. Таким чином, у наведеному прикладі учасники знають - для того, щоб отримати максимальний бал за критерієм “Термін оплати”, вони мають запропонувати відстрочку платежу принаймні 180 днів, і т.д. І визначають можливості своєї пропозиції виходячи з цього. З точки зору цієї логіки, учасники, які подадуть пропозиції з термінами оплати 90 днів і 179 днів, отримають однаковий бал. 

###Подання пропозиції учасником

Учасник подає свою пропозицію і вводить її нецінові критерії із списку значень, створеного замовником. При цьому у момент подання пропозиції автоматично обраховується підвищувальний коефіціент (“коефіціент корекції”) який застосовується до пропозиції, і обраховується приведена ціна.

![Cтворення нецінового параметра](/images/nonprcri/ua_nonprice_criteria_form.png)

![Формула корекційного коефіцієнта](/images/nonprcri/ua_nonprice_criteria_formula.png)

* K - підвищувальний коефіцієнт учасника
* M - кіл-сть нецінових показників, вказаних Замовником
* Vn- значення (процентна вага) показника, вибране учасником
* Vnmax- максимальне значення кожного із нецінових показників, заданих Замовником

Поля, зазначені Учасником у формі подання пропозиції, мають співпадати із інформацією у вкладених файлах. Тобто, в тексті комерційної пропозиції постачальника із даного прикладу, термін оплати має бути в діапазоні 90-179 днів, а сорт має бути вищим. У випадках розбіжностей це може стати причиною дискваліфікації. 

###Аукціон

Аукціон розпочинається по стандартній процедурі, ніяких попередніх оцінок пропозицій замовником не відбувається. Вікно введення понижуючої ставки змінюється, в ньому з’являється додаткове поле “приведена ціна”. Учасник може вводити або повну ціну, або приведену, обрахунок другої складової буде виконуватись автоматично на основі підвищуючого коефіціенту, який отримав учасник в момент подання пропозиції.

![Аукціон з неціновими параметрами](/images/nonprcri/ua_nonprice_criteria_auction.png)

Після завершення аукціону, публікуються назви учасників, їх підвищуючі коефіціенти і повна ціна -- для кожного раунду аукціонів і його результату.

##Вимоги до ЦБД

Перевірка, що сума всіх нецінових критеріїв одного тендера не перевищує 30%.

##Вимоги до Майданчика

Перевірка, що сума всіх нецінових критеріїв одного тендера не перевищує 30%.
